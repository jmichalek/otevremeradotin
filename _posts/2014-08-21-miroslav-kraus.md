---
layout: post
title: "Miroslav Kraus"
quote: Otevřeme Radotín veřejným účetnictvím města
image: /media/candidates/miroslav-kraus.jpg
category: candidate
number: 1
tags: piráti
video: false
---

> Otevřený Radotín si představuji jako místo s průhlednějším hospodařením obce. Budu
prosazovat spravedlivá a veřejná výběrová řízení. V neposlední řadě zavedu
dostupnost záznamů z jednání zastupitelstva online na Internetu a participativní rozpočtování.

Zasadím se, aby každá koruna vynaložená zastupitelstvem byla dohledatelná online na Internetu. Piráti mají **transparentní bankovní účet** a zveřejňují faktury, smlouvy, rozpočet a jeho plnění na Internetu. Tento model funguje a je jednoduchý, proto ho budu prosazovat i v radotínské správě financí.

Internet také nabízí nové možnosti v komunikaci. Nikdy před tím to nebylo jednoduší. Proto
budu usilovat o pravidelné pořádání **internetových anket** s dotazem na názory občanů. Tyto
názory budou směrodatné a budou hrát důležitou roli při rozhodování zastupitelstva a **vyhlášování referend**.
 
Radotín ročně utratí několik milionů korun a obyvatelé nemají šanci ovlivnit, kam tyto peníze tečou. Navrhovaným řešením je **participativní rozpočtování**. To ve stručnosti znamená, že každý plnoletý občan s trvalým bydlištěm v Radotín by měl k dispozici například 1000 Kč ročně. Tyto peníze by mohl svobodně rozdělit mezi veřejně prospěšné projekty, které se mu líbí. Piráti takto financují veřejně prospěšné dobrovolnické projekty ze státního příspěvku již přes půl roku.

Mimo to budu usilovat o **rovný přístup k veřejným zakázkám**. Výběrová řízení se mají vyhlašovat k
nalezení nejvýhodnější nabídky a ne jako způsob, jak podpořit lobbisty či známé. Samozřejmostí je
dohlížení na **vyrovnaný rozpočet** naší městské části.

**Miroslav Kraus** (* 14. června 1960) je výrobní náměstek v soukromé firmě v Radotíně se zaměřením na výrobu městkého mobiliáře a vzduchotechniky. Miroslav pochází z Vlašimi, od roku 1983 žije v Praze a od roku 1988 v Radotíně.

Miroslav Kraus vystudoval SOU obor strojní zámečník a Střední průmyslovou školu strojní ve Vlašimi s maturitou. Dříve se závodně věnoval lehké atletice a motoristickému sportu. Prošel několika firmami, kde se věnoval převážně vedoucím funkcím v oboru kovových konstrukcí a stavebnictví. Věnuje se aktivitám souvisejícím s výchovou vnoučat. Jeho zájmy jsou turistika, sport a politika.
