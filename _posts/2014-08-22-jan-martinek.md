---
layout: post
title: "Jan Martínek"
quote: Otevřeme Radotín kultuře
image: /media/candidates/jan-martinek.jpg
category: candidate
number : 2
tags: kdu-čsl
video: false
---

> Jako zastupitel se chci zasadit o zřízení bezbariérového přístupu ke II. nástupišti na nádraží.
Navrhnu zřízení městského muzea, specificky zaměřeného nejen na geologické bohatství
ale i historii Radotína.

V následujících letech se v Radotíně chystá mohutná revitalizace centra města, spojená s jeho
přestavbou a celkovou změnou jeho koncepce. V souvislosti s tímto projektem by ovšem neměly
zapadnout některé dlouhodobé problémy, které občany trápí. Jedním z těchto problémů je chybějící
bezbariérový přístup ke druhému nástupišti radotínského nádraží. Jako zastupitel se proto chci zasadit
o zřízení takového přístupu.

V našem městě je dlouhodobě podporováno sportovní vyžití obyvatel. Toto je bezpochyby
chvályhodná činnost, stejně jako řada kulturních akcí, které jsou zde pořádány. Ovšem chybí zde
výrazné kulturní centrum, ač se Radotín nachází v nesmírně zajímavé a na dějiny lidské i přírodní
činnosti bohaté krajině. Proto se chci zasadit v rámci budování nového centra o zřízení městského
muzea, specificky zaměřeného nejen na naše geologické bohatství, ale i na naši historii.

Hodlám též podporovat rozvoj našeho školství, a přispět k zachování tradičních kulturních akcí.

**Jan Martínek** (* 7. listopadu 1988) je student teologie. Celý život žije v Praze 16, na novém sídlišti při náměstí Osvoboditelů. Aktivně se podílí na životě v římskokatolické farnosti sv. Petra a Pavla. Odmala je též skautem, několik let vedl oddíl vlčat a skautů místního skautského střediska. Od roku 2009 je členem KDU-ČSL, v březnu 2014 se stal předsedou Obvodní organizace. Od roku 2010 pracuje v komisi životního prostředí na místním úřadě. Zajímá se o oblast školství a kultury, jeho tématem je podpora kulturních aktivit a kontrola revitalizace centra Radotína s důrazem na kvalitní občanskou vybavenost. Mezi jeho zájmy patří historie, cyklistika, zpěv, politika.
