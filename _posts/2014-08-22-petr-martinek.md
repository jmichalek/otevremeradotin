---
layout: post
title: "Petr Martínek"
quote: Otevřeme Radotín příjemnější dopravě
image: 
category: candidate
number : 5
tags: kdu-čsl
video: false
---

> Byl jsem zastupitelem ve volebním období od r. 1998 do r. 2006. Jako jeden z významných problémů v Radotíně vidím nedostatečnost parkovacích míst, zejména v centru města. Zejména v oblasti Sídliště Berounka je v odpoledních a večerních hodinách téměř nemožno zaparkovat poblíž bydliště, a tato situace se ještě zhorší s realizací obnovy centra ve stávající podobě návrhů. Proto se chci zasadit o koncepční řešení této otázky s ohledem na občany, žijící v Radotíně. Radotín musí stát za zájmy svých občanů!
>
> Jako zastupitel chci zejména prosadit:
>
> *    parkování – garantované parkovací místo pro residenty, zejména v oblasti centra Radotína,
> *    veřejná doprava – zlepšení dopravní obslužnosti starého sídliště, posílení nočních spojů.

**Petr Martínek** (* 19. srpna 1961) je řidič MHD původem z Plzně. Od konce 80. let 20. století žije v Praze 16 v lokalitě náměstí Osvoboditelů. Zasedá ve farní radě římskokatolické farnosti sv. Petra a Pavla, aktivně se podílí na jejím životě – organizuje lokální Tříkrálovou sbírku. 

Je dlouholetým aktivním členem KDU-ČSL, po dvě volební období zasedal v zastupitelstvu Prahy 16, jedno volební období vykonával funkci radního. Zasedá v dopravně-bezpečnostní komisi a ve školské komisi. Jeho tématem je doprava a bezpečnost v centru města, chce se zaměřit na otázku parkování.

Pěstuje kaktusy a sukulenty, mezi jeho zájmy patří též sport a turistika.
