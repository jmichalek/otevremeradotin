---
layout: post
title: "Petr Martínek"
quote: Otevřeme Radotín dostupnější dopravě
image: /media/candidates/petr-martinek.jpg
category: candidate
number : 6
tags: kdu-čsl
video: false
---

> Budu se snažit prosadit dostatek parkovacích míst pro residenty. Mimo to budu také
usilovat o zlepšení dopravní obslužnosti starého Sídliště a posílení nočních spojů. Prioritou je také prodloužení linky 245 do oblasti ulic Zderazská a Na viničkách pro větší pohodlí obyvatel těchto lokalit.

Byl jsem zastupitelem ve volebním období od r. 1998 do r. 2006. Jako jeden z významných problémů
v Radotíně vidím nedostatečnost parkovacích míst, zejména v centru města. Především v oblasti
Sídliště Berounka je v odpoledních a večerních hodinách téměř nemožno zaparkovat poblíž bydliště,
a tato situace se ještě zhorší s realizací obnovy centra ve stávající podobě návrhů. Proto se chci
zasadit o koncepční řešení této otázky s ohledem na občany, žijící v Radotíně. Radotín musí stát za
zájmy svých občanů!

**Petr Martínek** (* 19. srpna 1961) je řidič MHD původem z Plzně. Od konce 80. let 20. století žije v Praze 16 v lokalitě náměstí Osvoboditelů. Zasedá ve farní radě římskokatolické farnosti sv. Petra a Pavla, aktivně se podílí na jejím životě – organizuje lokální Tříkrálovou sbírku. 

Je dlouholetým aktivním členem KDU-ČSL, po dvě volební období zasedal v zastupitelstvu Prahy 16, jedno volební období vykonával funkci radního. Zasedá v dopravně-bezpečnostní komisi a ve školské komisi. Jeho tématem je doprava a bezpečnost v centru města, chce se zaměřit na otázku parkování.

Pěstuje kaktusy a sukulenty, mezi jeho zájmy patří též sport a turistika.
