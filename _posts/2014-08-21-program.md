---
layout: post
title: "Volební program"
quote: Otevřeme Radotín novým tvářím
image: /media/candidates/program.jpg
category: candidate
comments: true
number: 0
video: false
---

## 1. Otevřeme Radotín veřejným účetnictvím města

Otevřený Radotín si představujeme jako místo s **průhlednějším hospodařením obce**. Zasadíme se, aby každá koruna vynaložená zastupitelstvem byla dohledatelná online. Piráti mají transparentní bankovní účet a zveřejňují faktury, smlouvy, rozpočet a jeho plnění na Internetu. Tento model funguje a je jednoduchý, a proto ho budeme prosazovat i v radotínské správě financí.

Mimo to budeme usilovat o **rovný přístup k veřejným zakázkám**. Výběrová řízení se mají vyhlašovat k nalezení nejvýhodnější nabídky a ne jako způsob, jak podpořit lobbisty či známé. Samozřejmostí je dohlížení na vyrovnaný rozpočet naší městské části.

V neposlední řade budeme prosazovat **online dostupnost záznamů ze zasedání** zastupitelstva na Internetu.

Odpovědný kandidát: [Miroslav Kraus](/miroslav-kraus)

## 2. Otevřeme Radotín kultuře

V našem městě je dlouhodobě podporováno sportovní vyžití obyvatel. Toto je bezpochyby chvályhodná činnost, stejně jako řada kulturních akcí, které jsou zde pořádány. Ovšem chybí zde výrazné kulturní centrum, ač se Radotín nachází v nesmírně zajímavé a na dějiny lidské i přírodní činnosti bohaté krajině. Proto se chceme zasadit v rámci budování nového centra o zřízení **městského muzea**, specificky zaměřeného nejen na naše geologické bohatství, ale i na naši historii. Hodláme též podporovat rozvoj našeho školství a přispět k zachování tradičních kulturních akcí.

Odpovědný kandidát: [Jan Martínek](/jan-martinek)

## 3. Otevřeme Radotín bezbariérovým přístupem

V následujících letech se v Radotíně chystá mohutná **revitalizace centra města**, spojená s jeho přestavbou a celkovou změnou jeho koncepce. V souvislosti s tímto projektem by ovšem neměly zapadnout některé dlouhodobé problémy, které občany trápí. Jedním z těchto problémů je chybějící **bezbariérový přístup** ke druhému nástupišti radotínského nádraží. Chceme se proto zasadit o zřízení takového přístupu.

Odpovědný kandidát: [Jan Martínek](/jan-martinek)

## 4. Otevřeme Radotín novými technologiemi

Otevřenému Radotínu nesmí chybět **open source**. Jde o počítačový software s otevřeným zdrojovým kódem, který se dá uplatnit v každé kanceláři úřadu. Správa naší městské části by proto mohla být nejenom bezpečnější, protože chyby ve svobodném softwaru je jednodušší odhalit, ale i levnější. Svobodný software se jednoduše a bezplatně stáhne z Internetu, a úřad tak ušetří na placených programech a antivirech. Ušetřené peníze pak můžeme použít například pro rozvoj kultury v Radotíně.

Internet také nabízí nové možnosti v komunikaci s občany. Nikdy před tím to nebylo jednoduší! Proto budeme usilovat o pravidelné pořádání **internetových anket** s dotazem na názory občanů. Tyto názory budou směrodatné a budou hrát důležitou roli při rozhodování zastupitelstva. 

Odpovědná kandidátka: [Michaela Krausová](/michaela-krausova)

## 5. Otevřeme Radotín Montessori pedagogice 

Radotín je místem, které je otevřené změnám k lepšímu a takovou změnou může být i postupné zavedení **Montessoriovské školy**. Jde o mateřskou nebo základní školu, jež se řídí zásadami, které navrhla italská lékařka a pedagožka Maria Montessori (1870-1952). Tento systém vychází z potřeb dítěte. Děti vstřebávají zcela přirozeně a nenuceně znalosti ze svého bezprostředního okolí a učí se mezi sebou. Výchova probíhá jako realizace svobody dítěte, které má více možností rozvíjet tvořivé síly.

Učitel nebrání dítěti v získávání zkušeností a věnuje mu pozornost. Chová k dítěti respekt a staví se k němu, jako by jednal s dospělým člověkem. Učitel s žákem nemanipuluje a zaměřuje se na jeho kladné vlastnosti. Učitel zároveň pomáhá a radí tam, kde je dítě nerozhodné. Maximální volnost udílí dítěti tehdy, když je schopno samo převzít zodpovědnost.

Pracovní místo, pomůcky a předměty k výuce jsou uspořádané tak, aby umožňovaly osvojení nových poznatků samostatně, bez vnější pomoci. Dítě se pak intezivně a dlouhodobě dokáže soustředit na práci, která ho zaujme. Absolventi těchto škol dosáhli v životě mimořádných úspěchů.

Odpovědná kandidátka: [Michaela Krausová](/michaela-krausova)

## 6. Otevřeme Radotín zdravému životními prostředí

Máme rádi své okolí v oblasti soutoku Berounky a Vltavy a zároveň se obáváme, aby nebylo nevratně zničeno těžbou štěrkopísku, které se eufemisticky říká **radotínské laguny**. Těžba by znamenala nevratný zásah do jímacích, filtračních a vodoakumulačních funkcí štěrkopísků, likvidaci zemědělských půd nejvyšší bonity, znehodnocení podzemních vod, které v řadě míst dosahují kvality kojenecké vody. Dále by těžba znamenala na několik desetiletí znehodnocení kvality života hlukem, dopravou, prašností apod.

Laguny by také nepříznivě působily při povodních, docházelo by k jejich znečištění povodňovým bahnem a dá se předpokládat, že by se v nich dařilo řasám a sinicím, protože napájecí voda by pocházela z Berounky, která je hodně eutrofizovaná. Uvažovaný **nový jez na Berounce** by by zvýšil hladinu podzemní vody asi o 1 metr a tím ba mohla být ohrožena statika domů v ulici Výpadové, Šárovo kolo atd. Jez by znamenal i překážku pro migraci ryb, kdy rybí přechod najde jen část rybí populace. Také by se zvýšila predace rybí obsádky zejména ze strany dravých ptáků a to hlavně pod jezem.

Také podpoříme založení **odpočinkové zóny** na vhodném místě upraveného břehu Berounky. Navrhujeme, aby místo bylo odborně vybráno a sloužilo k osvěžení v přírodně přefiltrované říční vodě. Jezírko o délce cca 100 m, šířce 20 m a hloubce přibližně 2,5 m se bude nacházet 5 - 10 m od břehu Berounky kvůli častému zvyšování hladiny řeky. Jezírko bude situováno podélně, souběžné s tokem řeky a voda v něm bude zbavena pevných částic břehovou filtrací.


Odpovědný kandidát: [Václav Vojíř](/vaclav-vojir)

## 7. Otevřeme Radotín dostupnější dopravě

Jako jeden z významných problémů v Radotíně vidíme nedostatečnost parkovacích míst, zejména v centru města. V oblasti Sídliště Berounka je v odpoledních a večerních hodinách téměř nemožno zaparkovat poblíž bydliště, a tato situace se ještě zhorší s realizací obnovy centra ve stávající podobě návrhů. Chceme proto prosadit **garantované parkovací** místo pro residenty.

Zasadíme se o **posílení nočních spojů**. Prioritou je také **zlepšení dopravní obslužnosti starého Sídliště** a **prodloužení linky 245** do oblasti ulic Zderazská a Na viničkách pro větší pohodlí obyvatel těchto lokalit.

Odpovědný kandidát: [Petr Martínek](/petr-martinek)

## 8. Otevřeme Radotín otázce radonu na Sídlišti
Ve stavebním materiálu budov na Sídlišti se vyskytuje radon. Je to přírodní radioaktivní plyn, který vzniká přeměnou uranu obsaženého v zemské kůře. Navrhujeme provést měření ve všech bytech v majetku MČ Praha Radotín a vyhodnotit **zamoření radonem** a případně stanovit individuální nájemné, protože v zimních měsících zvýšené větrání znamená také zvýšené náklady na teplo. Chceme dostatečně informovat všechny nájemníky o tomto problémů a snažit se najít přijatelné řešení.

Odpovědná kandidátka: [Božena Hlochová](/bozena-hlochova)

