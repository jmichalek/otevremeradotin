---
layout: post
title: "Božena Hlochová"
quote: Otevřeme Radotín zdravému životnímu prostředí
image: /media/candidates/bozena-hlochova.jpg
category: candidate
number: 10
tags: zelení
video: false
---

> Chci omezit výskyt radonu v bytech na Sídlišti v Radotíně. 

Když jsem se před 16 lety stěhovala do Radotína, nikdo z příslušných úředníků mne neupozornil, že se ve stavebním materiálu budov na Sídlišti vyskytuje radon. Je to přírodní radioaktivní plyn, který vzniká přeměnou uranu obsaženého v zemské kůře. Při stavbě budov byl použit nevhodný materiál, tzv. rýnholecký škvárobeton. Rozprostření radonu není homogenní a v jednotlivých bytech se může výrazně lišit. Podle atomového zákona a příslušné vyhlášky činí únosná mez zamoření 200Bq/m3 objemové aktivity radonu u novostaveb a 400/Bq/m3 u stávajících staveb. To svědčí o jisté „úlitbě“ zákonodárců, že pokud se radon v budově vyskytuje, nedá se s tím mnoho dělat, pouze dostatečně větrat.

Tímto problémem jsem se zabývala  při občanské aktivitě, kterou jsem směřovala vůči ÚMČ Praha 16 Radotín během posledních dvou let s cílem:

**1.** Provést měření ve všech bytech v majetku MČ Praha Radotín a vyhodnotit zamoření radonem a případně stanovit individuální nájemné, protože v zimních měsících zvýšené větrání znamená také zvýšené náklady na teplo. 

**2.** Dostatečně informovat všechny nájemníky.

Tento záměr se jen zčásti podařil. Vzniká ovšem další nebezpečí, to je zateplení budov polystyrenem. Podle odborníků ze Sátního ústavu pro jadernou bezpečnost v Hradci Králové dojde  po zateplení k snížení odvětrávání radonu vně budov na úkor zvýšení hladiny uvnitř obytných místností. Navrhovala jsem vedení MČ Praha Radotín alternativnízpůsob snížení nákladů na teplo – systém EKOREG – bez odezvy. Slíbené měření hladiny radonu po zateplení bude, podle mého názoru, celkem bezpředmětné, protože stav bude nevratný. 


**Božena Hlochová** (77 let) je bývalá zdravotní sestra a současná aktivistka za snížení rizik radonu v bytech sídliště. Narodila se v roce 1937 v Semilech jako nejstarší ze tří sourozenců v rodině drobného živnostníka. Otec byl komunistickým režimem rerzekvován a povolán k PTP. Vystudovala Zdravotnickou školu v Šumperku a po krátkém působení v Olomouci dále žila v Jeseníku a pracovala v NsP Jeseník, převážně na chirurgickém a anesteziologicko-resuscitačním oddělení. Na těchto odděleních zastávala funkci vrchní sestry 22 let. Má dceru a tři vnoučata. V roce 1992 uspěla v konkurzu na ředitelku nově zřízené příspěvkové organziace Jesle Liberec, kde působila 2 roky. Od roku 1998 žije v Radotíně.
